Öğrenciye müjde


Bakan Mumcu, önümüzdeki yıldan itibaren ilköğretim ders kitaplarını ücretsiz dağıtacaklarını ve evlere kitap taşımayı azaltacaklarını bildirdi

     Milli Eğitim Bakanı Erkan Mumcu, 2003 - 2004 eğitim - öğretim döneminde başlamak üzere ilk aşamada ilköğretim, arnından tüm eğitim kurumlarında ders kitaplarını ücretsiz dağıtmayı planladıklarını bildirdi. Mumcu, bakanlığındaki çalışmalarla ilgili olarak şu açıklamaları yaptı:
   Liselerde eğitim - öğretim süresinin dört yıla çıkarılmasına ilişkin karar gözden geçiriliyor. Eğer ortaöğretimde dört yıl tuttuğunuz insana hiçbir mesleki beceri kazandırmıyor, meslek sertifikası vermiyor ve bunlardan yüzde 90ını üniversitenin dışında bırakıyorsanız, bu yapabileceğiniz en büyük haksızlıktır. Bu insanların hayatından bir yıl daha çalmaya hakkımız yok. Asıl sorun, tamamen lise 1 müfredatına ayarlanmış bir üniversite sınavı dolayısıyla, lise 2 ve 3. sınıfların angaryaya dönüşmüş olması.
   Temel eğitimin 12 yıla çıkarılması orta vadeli hedefler arasında. 
   Temel eğitimde, ödünç kitap uygulamasını 2003 - 2004te başlatmayı amaçlıyoruz. Ders kitapları, Avrupa ve ABDdeki benzerlerine uygun olacak. Öğrenciler evlerine taşımak zorunda olmayacak.
   Sınav sistemi tümüyle gözden geçiriliyor. Ders ve sınıf geçmede sınavı bütünüyle ortadan kaldırmadan, proje daha ön plana çıkarılacak.
   Aile birlikleri, dernekleri ve Eğitim Vakfı ile okul ilişkilerinde aksayan konular var. Okul vakfı denilebilecek yeni bir yapılanma gerekiyor.
