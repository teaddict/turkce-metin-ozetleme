Ankara, Gündüz'e tazminat ödeyecek

    
AİHM, 2 yıl hapis yatan Müslüm Gündüz'e mahkemede ifade özgürlüğü tanınmadığı gerekçesiyle Türkiye'yi mahkûm etti...

        GÜVEN ÖZALP Brüksel

    
    Avrupa İnsan Hakları Mahkemesi (AİHM), Aczmendi Tarikatı lideri Müslüm Gündüz'ün Türkiye'nin Avrupa İnsan Hakları Sözleşmesi'ni (AİHS) ihlal ettiği gerekçesiyle açtığı davada Ankara'yı 5 bin euro tazminat ödemeye mahkûm etti. Bir TV'de yaptığı açık-lama-larda dini farklılıklar temelinde, halk arasında kin ve düşmanlığı tahrik ettiği gerekçesiyle 1996'da 2 yıl hapis ve para cezasına çarptırılan Gündüz, Türkiye'nin, AİHS ifade özgürlüğünü düzenleyen 10. maddesini ihlal ettiğini savunuyordu. Mahkeme, Türk mahkemelerinin verdiği kararın ifade özgürlüğüne uygun olmadığı sonucuna vardı. Şeriat düzenini yerleştirmek amacıyla şiddet çağrısında bulunulmadıkça şeriatı sözlü bir şekilde savunmanın "kin ve nefret uyandıran" bir boyutu olmadığının altını çizen AİHM, Gündüz'e getirilen "kısıtlamayı" gereksiz gördüğünü açıkladı.
    AİHM'nin, bu davasının yanı sıra Türkiye aleyhine açılan ve çoğu adil yargılan-manın ihlali kapsamındaki 8 davadan birinde Ankara dostane çözüme giderken, 7'sinde AİHS'nin ihlal edildiği kararı verildi.
    
    
    
