Başkonsolosun Tayyip mutluluğu!


Erdoğanı ziyaret eden İngiltere Başkonsolosu Short, "Çoğulcu demokrasi atılımları, bizi mutlu eder" dedi

     GÜNTAN MAVİGÖZLÜ İstanbul

     Recep Tayyip Erdoğanı ABD ve Almanyanın başkonsoloslarının ardından, İngilterenin İstanbul Başkonsolosu Roger Short da ziyaret etti. Erdoğanın Üsküdar Emniyet Mahallesindeki ofisinde gerçekleşen görüşme, yaklaşık 45 dakika sürdü. Short, Erdoğan ile yeni partinin kuruluşu hakkında konuştuklarını söyledi. Erdoğanın planlarının sorulması üzerine Short, "Onu kendisine sorun. Herkes zaten ne olduğunu biliyor. Bence haftaya haberleri alacaksınız" dedi. İngilterenin çoğulcu demokrasiyi benimsediğini belirten Short, "Çoğulcu demokrasiyle ilgili atılımlar yapması, bizi mutlu eder. Bu durum, isteklerini partide daha kolay ifade etmelerini sağlayacak. Oy kullananları da mutlu edecek" diye konuştu.
     Erdoğan ise Shortun haftaya partiyle ilgili haberler alınacağı açıklamasının hatırlatılması üzerine, kendisinin tarih söylemediğini, ancak görüşmelerinin hem ülke, hem de parti meseleleri açısından olumlu geçtiğini ifade etti. Erdoğan, partinin ne zaman kurulacağı sorusuna da, "10, 15, 20 gün içerisinde kurulacak" karşılığını verdi.
