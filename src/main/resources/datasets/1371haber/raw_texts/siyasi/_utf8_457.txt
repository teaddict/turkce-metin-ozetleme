Ankara-İstanbul trenle 5 saat...

    
7 saat olan Ankara - İstanbul tren yolculuğu, hatlardaki rehabilitasyon çalışması sonucunda 2 saat kısaldı

        
    Ankara - İstanbul tren hattındaki rehabilitasyon ve trenlerin hızlandırılması çalışmalarının tamamlanmasıyla iki kent arasında trenle yolculuk mesafesi 2 saat kısalarak, 5 saate düştü. TCDD Genel Müdürü Süleyman Karaman özel bir trenle, Ankara'dan İstanbul'a deneme seyahati yaptı. Haydarpaşa Garı'nda yaptığı açıklamada 3 ay önce başlatılan çalışmaların 15 trilyon liraya mal olduğunu belirten Karaman, deneme seyahatini başarıyla tamamladıklarını vurguladı.
    Aynı mesafenin daha önce ortalama 85, azami 115 kilometre hızla gidebilen trenle 7 saatte alınabildiğini kaydeden Karaman, şunları söyledi: "Deneme seyahatinde azami 145 kilometre hıza çıkarak, ortalam saatte 115 kilometre hızla gerçekleşen deneme seyahatinde Ankara'dan Haydarpaşa'ya 4 saat 50 dakikada vardık.15 gün içinde Ankara -İstanbul arasında her saat başı tren uygulamasına geçilecek."
    
    
