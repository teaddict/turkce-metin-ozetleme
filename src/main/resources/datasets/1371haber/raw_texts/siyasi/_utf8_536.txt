Ekibine veto

    
AKP'den Ankara Büyükşehir adaylığına kesin gözüyle bakılan Gökçek'in, ekibi veto edilerek eli kolu bağlanacak

        ANKARA ANKA

    
    AKP'de, Melih Gökçek ile Turgut Altınok arasında Ankara Büyükşehir Belediye Başkan adaylığı için yaşanan kıran kırana yarış, Başbakan Tayyip Erdoğan'ın "özel statü" formülüyle Gökçek aleyhine çözümlendi.
    Erdoğan'ın, partide "elini kolunu bağlayarak aday yapılması" diye ifade edilen formülüne göre, Gökçek, ekibi veto edilerek belediyede yalnız hale getirilecek. 10 yıldır Gökçek'le yakın çalışma içinde bulunan isimlerin meclis üyeliklerine aday olmasına izin verilmeyecek. Gökçek'in çalışacağı meclis üyelerinin tümünü parti belirleyecek. Böylece Gökçek'in kendisini öne çıkarmasına da izin verilmeyecek. Bu formülle Gökçek'e, başka bir parti kurarak Erdoğan'la rekabet ettiği hatırlatılarak, "Seni aday yapıyoruz ama bu özel koşulları olan bir adaylık" mesajı verilecek.
    
