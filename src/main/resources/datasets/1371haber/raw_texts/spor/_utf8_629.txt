Hakan yaradı
     BLACKBURNE aralık ayının başında transfer olan Hakan Şükürün yaşadığı şanssız sakatlık nedeniyle oynayamamasına rağmen, takımının gol sayısını arttırdığı ortaya çıktı. Sezon başından, Hakanın transfer olduğu güne kadar 4,5 ayda toplam 5 gol atabilen Cole - Yorke ikilisi, milli oyuncumuzun transferi sonrası 2,5 ayda tam 15 gol attı. Hakanın 22 Şubattaki Chelsea maçıyla sahalara dönmesi bekleniyor.
     

Yaprak dökümü
     AVRUPA liglerinde teknik direktörler için yaprak dökümü başladı. Barcelona, 103 yıllık tarihinin en kötü grafiğini çizerken, Şampiyonlar Liginde tüm maçların kazanılmış olması bile Louis van Gaali kurtaramadı. Almanyada, Yıldıraylı B. Leverkusen düşme hattınına bir adım daha yaklaşırken, Klaus Toppmoeller de topun ağzında. B. Münihin hocası Hitzfeld, sezon sonu görevi bırakacağını açıkladı.
     

Futbol gündemi
   Liverpoollu El Hadji Diouf, Afrikada yılın futbolcusu, Senegal de yılın takımı seçildi. 
   Brezilya liginde attığı gol sonrası rakip Palmeiras taraftarlarının önünde domuz taklidi yapan Santro Andrenin golcüsü Nunese 5000 dolar ceza verildi. 
   Paraguay Milli Takımının kalecisi Chilavert, Dünya Kupasında ilk yarısını 1 - 0 geride kapadıkları Slovenya maçının ikinci yarısında Teknik Direktör Cesare Maldiniye güvenmedikleri için kendi belirledikleri taktikle oynadıklarını ve 3 - 1 galip geldiklerini açıkladı. 
   Fiorentinanın, Serie C2ye düşürülmesi sonrası gemisini terk etmeyen kaptan olarak ün yapan 36 yaşındaki Di Livio dizinden sakatlanarak sezonu kapadı.
   Real Madridde kadroya girmekte zorlanan Steve McManaman sezon sonunda takımdan ayrılabileceğini açıkladı. 
   Uzun süredir kendine kulüp arayan 35 yaşındaki Paul Gascoigne Çin 2. liginde son sırada bulunan Gansu ile anlaştı.
     
     

Blackburn mağlup
     İNGİLTERE Premier Liginde Tugayın takımı Blackburn Rovers, deplasmanda West Ham Uniteda 2 - 1 yenildi. Milli futbolcumuz 90 dakika sahada kaldı. Blackburn, 38de York ile öne geçmesine rağmen, 58de Di Canionun (penaltıdan), ve son dakikada da Defoenin attığı gollere engel olamayarak sahadan boynu bükük ayrıldı.
     

Ayın altın adamı Beşiktaşlı Ronaldo
     BEŞİKTAŞIN Brezilyalı savunma oyuncusu Ronaldo Guiaro, Işık Sigorta tarafından düzenlenen "11 Altın Adam" yarışmasında, aralık ayının futbolcusu seçildi. Bu arada toplantıda ekim ayının "Altın Adam"ı seçilen Beşiktaşın Brezilyalı futbolcusu Zagoya ödülü verildi.
     

TSYD, Ulusoydan açıklama istedi
     TÜRKİYE Spor Yazarları Derneği (TSYD), Futbol Federasyonu Başkanı Haluk Ulusoyun spor yazarlarıyla ilgili suçlamaları konusunda bilgi istedi. Tüm camiayı zan altında bırakan bu açıklamalarda muhattapların bir an önce ortaya çıkarılmasını isteyen dernek yönetim kurulu, aksi takdirde bunun Ulusoya yakışmayacağını belirtti.
