EROL taş attı

     GÖKHAN TÜRE

     FUTBOL yaşamını Yunanistanın Panionios takımında sürdüren eski Fenerbahçeli defans oyuncusu Erol Bulut, Atinadan eski kulübüne sitem dolu mesajlar yolladı. Ortaya koyduğu başarılı futbolla dikkatleri üzerine çeken Bulut, Fenerbahçeyi "zor kulüp" diye nitelerken, Sarı-Lacivertli kulübü özleyip özlemediği konusuna, "Tabii özlerim. Ama onların beni daha fazla özlediği ortada" esprisiyle yaklaştı.
     ARJANTİNLİ yıldız Orteganın takıma fayda değil, zarar verdiğini ifade eden Erol Bulut, "Fenerbahçe sürekli yıldız oyuncu peşinde koşan bir kulüp. Bu yüzden sürekli çok sesliliğe ve probleme çanak tutuyorlar. Askerlerle oynamayı, başarıya sabırla ulaşmayı değil, yıldızlarla günü geçirmeyi düşünüyorlar. Fenerbahçenin en büyük engeli, elindeki nimetlerden faydalanamaması" dedi. 
     
