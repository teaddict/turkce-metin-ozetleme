Milli maç krizi
     AVRUPANIN G14 diye nitelendirilen dev kulüpleri, futbolcularının büyük bölümünün milli takımlarıyla özel maçlarına davet edilmesi nedeniyle FIFAyla görüşme kararı aldı. G14 oluşumunun ve PSGnin Başkanı Laurent Perpere fazla önemi olmayan bu tür maçların futbolcuların kulüplerindeki performansını olumsuz etkilediğini söyleyerek, gerekirse oyuncularını özel maçlara göndermeme kararı alabileceklerini açıkladı. 
     

Genetik transfer
     İTALYANIN Perugia kulübünde ilginç bir transfer furyası başladı. İyi futbolcu olmanın, genetik özelliklere bağlı olduğunu düşünen Başkan Luciano Gaucci aynı aileden isimleri transfer ediyor. Takımın golcüsü Fabrizio Miccolinin 16 yaşındaki kardeşi Fredericoyu kulübün renklerine katan Gaucci, şimdi de orta saha oyuncusu 18 yaşındaki Nijeryalı Chris Obodonun küçük kardeşi Kennete ön sözleşme imzalattı. Teorisine örnek olarak Charlton, İnzaghi, De Boer, MPenza ve Neville kardeşleri gösteren Başkan, bu özelliği ilk olarak atlar üzerinde keşfettiğini söylüyor.
     

Param-Barça
     BARCELONA ligdeki başarısız sonuçlar nedeniyle olağanüstü kongre kararı aldı. Katalan ekibi 3 - 0lık Atletico Madrid yenilgisinin ardından 15. sıraya geriledi ve düşme hattının 3 puan ve 3 basamak üzerinde yer aldı. Madridden, "Barcelona 2.lige" tezahüratlarıyla uğurlanan Barçada görevine son verilen Louis Van Gaal kadar Başkan Gaspart da suçlu görülüyor. Gaspartın 1 Nisandaki kongrede görevi bırakabileceği belirtiliyor.
     

FUTBOL GÜNDEMİ
   Celticle antrenmanlara çıkan Milan Rapajce, İngiliz ekibi Boltondan da davet geldi. 
   İngiltere Milli Takımı Teknik Direktörü Eriksson, Barcelonayla görüştüğü iddialarını yalanladı.
   Ligdeki kötü gidiş nedeniyle büyük tepki alan Leeds Başkanı Peter Ridsdale taraftarlarla buluşarak kötü gidişin nedenlerini anlatacak. 
   İtalyan basını 36 yaşındaki Roberto Baggionun, ligde gösterdiği başarılı performansı nedeniyle, milli takıma çağrılması gerektiği yönünde, Teknik Direktör Trapattoniye baskı yapıyor.
   Ligdeki başarısız grafiğin ardından 1.lig takımı Crystal Palacea da yenilerek, İngiltere Federasyon Kupasından elenen Liverpoolda, Teknik Direktör Gerard Houllier üzerindeki baskı artıyor. 
   Arjantin Ligi takımlarından Hurricanein kalecisi Sergio Schulmeister açıklanmayan bir nedenle intihar etti.
