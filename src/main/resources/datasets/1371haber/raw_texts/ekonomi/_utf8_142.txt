Ulaştırma Bakanlığı'nın, tek uçağı bulunan Saga Havayolları'na teminat almadan uçuş izni verdiği belirtildi. Sivil Havacılık Genel Müdürü Topa Bilgettin Toker, teminat alınmamasının uçağın şirkete ait olmasına bağlarken, Ticari Hava Taşıma İşletmeleri Yönetmeliği, tek uçak için 2 milyon dolarlık teminat alınmasını öngörüyor.
Türkiye Özel Sektör Havacılık İşletmeleri Derneği eski Başkanı Abdülkadir Kolot'un sahibi olduğu Saga Havayolları, Airbus A300 B2 tipi, 298 koltuk ve 137 ton taşıma kapasiteli uçakla ilk seferini 27 Haziran'da İstanbul'dan Zürih'e yapmıştı. 
Saga Havacılık'a seferlere başlamadan 3 gün önce, alınması gereken 2 milyon dolarlık teminatı almadan uçuş izni verildiği ortaya çıktı. Uçuş izni, 24 Haziran'da Sivil Havacılık Genel Müdürü'nün başkanlığında toplanan, 5 asil ve 1 yedek üyeden oluşan inceleme komisyonu kurulu tarafından karara bağlandı ve Ulaştırma Bakanı Binali Yıldırım tarafından onaylandı. Komisyonda yer alan Genel Müdür Yardımcısı Mehmet Ceylan'ın karara karşı görüş bildirdiği öğrenildi