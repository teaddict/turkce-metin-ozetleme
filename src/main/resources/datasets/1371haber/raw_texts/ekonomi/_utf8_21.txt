MÜSİADın 26 ildeki üyeleri arasında gerçekleştirdiği anket, işadamlarının ekonominin genel performansını 2003e göre daha iyi bulduklarını, geleceğe yönelik beklentilerinde de iyimserliğin arttığını ortaya koydu.


MÜSİADın, ekonominin genel durumuna ilişkin olarak 26 ildeki 1150 üyesi arasında gerçekleştirdiği, yılın ilk yarısını kapsayan anketin sonuçları açıklandı. 

Anket, MÜSİAD üyelerinin geçen yıldan bu yana süregelen bazı şikayet ve sıkıntılarının devam etmesine karşın ekonominin genel performansını 2003e göre daha iyi bulduklarını, işadamlarının geleceğe yönelik beklentilerinde de iyimserliğin arttığıni ortaya koydu. MÜSİAD Genel Başkanı Ömer Bolat, anket sonuçlarını değerlendirirken, reel sektörde süregelen bazı olumsuzluklara karşın, iş ortamının iyileştiği, protesto edilen çek ve senet sayısında azalma olduğunu söyledi. 

İşadamlarının hükümetten yapısal reformların devam ettirilmesini beklediklerini kaydeden Bolat, "Yeni ekonomik program hazırlanırken reel sektörü etkileyen olumsuz şartların, yatırımlar ve işsizliğin gözardı edilmesi lüksü yoktur. Yatırım ortamını iyileştirmek, işsizlik oranını azaltabilmek için, işletmelerin yüzde 99unu, istihdamın da yaklaşık yüzde 65lik bir kısmını oluşturan KOBİlerin performansını artırmak hükümetin görevidir" dedi.

"İHTİYATLI İYİMSERLİK SÜRÜYOR"

İş dünyasında, ekonomik büyümenin, program hedeflerinin üzerinde ve yaklaşık yüzde 6-7 dolayında gerçekleşebileceği beklentisinin hakim olduğunu dile getiren Bolat, ekonomide elde edilen bu sonuçlara karşın iyimserliğin hala "ihtiyatlı" biçimde sürdüğünü vurguladı. Bolat, yüzde 12 olarak belirlenen enflasyon hedeflerinin, döviz kuru, petrol fiyatlarındaki artışlar gibi gelişmelere rağmen tutturulabileceği beklentisinin güçlmü olduğunu, ancak yıl sonu enflasyon gerçekleşmelerinin hedeflerin çok da altında gerçekleşeceği beklentisinin olmadığını kaydetti. 

Bolat, döviz kurlarının mevcut düzeyinin gerçekçi olmadığı görüşündeki işadamlarının, dolar kurunu yıl sonunda 1 milyon 600 bin-1 milyon 650 bin, euroyu da 1 milyon 900 bin-1 milyon 950 bin lira arasında beklediğini kaydetti.. 

KRİZİN ETKİLERİ SİLİNİYOR 

Ankete katılan işadamlarının yüzde 54ü üretimin, yüzde 66sı iç satışların, yüzde 53ü ihracatın ve yüzde 42si de istihdamın arttığını bildirdi. Yılın ikinci yarısı için de işadamlarının yüzde 71i üretimin, yüzde 74ü iç satışların, yüzde 65i ihracatın ve yüzde 47si de istihdamın artacağını bekliyor. Ankete katılan işadamları arasında ihracat yapan yüzde 47lik bir kesim, döviz kurları nedeniyle rekabet güçlerinin kaybolduğunu, ancak iç talep yetersiz, kar marjları da çok düşük olduğu iç piyasa yerine zorunlu olarak dış piyasalara yöneldiklerini ifade etti.

KOBİLERİN KAPASİTE KULLANIMI DÜŞÜK

KOBİlerde, haziran sonu itibariyle ortalama kapasite kullanım oranı, kendi tarihsel rekorları olan yüzde 84- 85lerin çok altında kaldı. İşletmelerin sadece yüzde 4ü yüzde 80-90 arasında bir kapasiteye ulaşırken, yüzde 16sı yüzde 70-80, yüzde 22si de 60-70 arasında bir kapasite ile çalıştı. 

Ortalama kapasite kullanım oranı yüzde 45 dolayında gerçekleşti. Şirketlerin yüzde 53lük bölümü geçen yılın aynı dönemine göre karlarının azaldığını, yüzde 27si de aynı kaldığını bildirdi.

İYİLEŞME İSTİHDAMA YANSIMIYOR 

Anket sonuçlarına göre, iç talep yetersizliği ve KOBİlerin ihracat konusunda karşılaştıkları sıkıntılar nedeniyle ekonomide yaşanan iyileşme, istihdama olduğu gibi KOBİlerin performansına da yansımıyor. Türkiyede işletmelerin yüzde 99unu oluşturan, istihdamın da yaklaşık yüzde 65lik bir kısmını gerçekleştiren KOBİlerin tam kapasiteyle çalışmaya başlaması sağlanmadıkça işsizlik sorununun çözülmesinin çok zor olduğuna işaret ediliyor. 

KRİZLERDEN DERS ALINDI 

Krizden ders çıkaran işletmelerin yüzde 29unun maliyetleri gözden geçirerek tasarrufa gittiği, yüzde 26sının yeniden yapılandığı, yüzde 24ünün de teknolojisini yenilediği bildirildi.