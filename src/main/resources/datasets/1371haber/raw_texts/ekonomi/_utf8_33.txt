Pahalı ilacı Başbakanlık Teftiş Kurulu araştırsın  
 
  
Rocheun SSKYya pahalı ilaç sattığı iddialarının mutlaka inceleneceğini söyleyen Çalışma ve Sosyal Güvenlik Bakanı Murat Başesgioğlu, iddialara ilişkin inceleme ve araştırmanın Başbakanlık Teftiş Kurulu tarafından yapılmasını teklif ettiklerini açıkladı.

ÇALIŞMA ve Sosyal Güvenlik Bakanı Murat Başesgioğlu, bundan sonraki süreçte, SSKnın, fahiş fiyattan ilaç aldığı yönündeki iddialara ilişkin inceleme ve araştırmanın Başbakanlık Teftiş Kurulu tarafından yapılmasını teklif ettiklerini açıkladı. 

Başesgioğlu, SSK Başkanlığında, kurum bürokratları ile birlikte düzenlediği basın toplantısında, SSKnın fahiş fiyattan ilaç aldığı yönündeki haberler üzerine 3 SSK müfettişinin konuyu incelemek üzere görevlendirildiğini söyledi. 

Başesgioğlu, SSKnın Kamu İhale Yasası yürürlüğe girmeden önce ilaçları üretici ve ithalatçı firmalarla sözleşme yaparak karşıladığını, yasanın yürürlüğe girmesinin ardından ise alımlarını yasada öngörülen şekilde gerçekleştirdiğini kaydetti. 

Yasa yürürlüğe girmeden önce SSKnın, ithal ve yerli ilaçları perakende satış fiyatı üzerinden ortalama yüzde 35 iskontolu aldığını ifade eden Başesgioğlu, yasanın çıkmasının ardından bu imkanın büyük oranda ortadan kalktığının görüldüğünü belirtti. 

SSKnın, Sağlık Bakanlığının belirlediği ilaç fiyatları üzerinden ihaleye çıktığını ve alım yaptığını dile getiren Başesgioğlu, Neorecormon için 230 milyon 945 bin 404 lira ithalatçı kutu fiyatı üzerinden ihaleye çıkıldığını ve ecza deposundan çoğunlukla bu fiyattan alındığını anlattı. 

Başesgioğlu, aynı ilacın perakende satış fiyatının ihale döneminde 349 milyon 910 bin lira olduğunun, ilacı, Emekli Sandığının ise 341 milyon 162 bin 250 liraya aldığının tespit edildiğini aktararak, SSKnın, Ocak 2004teki toplu ilaç alım ihalesinde, 11 bin 700 kutu Neorecormonun 204 milyon 592 bin 330 lira ve KDVye alındığını söyledi. 

Rocheun 3 farklı fiyatı mutlaka araştırılacak

SSKnın 230 milyon liraya aldığı ilacın bir ilaç deposuna 88, bir vakıf üniversitesine ise 173 milyon liraya satıldığını anımsatan Murat Başesgioğlu, ortadaki 3 farklı fiyatın idari denetim ve adli yargı mekanizmalarınca incelendiğini anımsattı. 

Murat Başesgioğlu, 3 farklı fiyatın mutlaka sorgulanacağını dile getirerek, konunun sadece SSKyı değil, başka kurumları da ilgilendirdiğini ifade etti. Başesgioğlu, şöyle devam etti: 

Konunun, Başbakanlık Teftiş Kurulu Başkanlığınca incelenmesi için Başbakanlık makamından onay talep ediyoruz ve bundan sonraki süreçte bu konuya ilişkin inceleme ve araştırmanın Başbakanlık Teftiş Kurulu tarafından yapılmasını teklif ediyoruz. İkinci önerimiz, Kamu İhale Yasasındaki ilaç alımlarına ilişkindir. Yasa yürürlüğe girmeden önce SSKnın ilaç alımındaki avantajı dikkate alınarak, özellikle sosyal güvenlik kuruluşlarının ilaç alımında bir esnekliğe kavuşturulması şarttır. Dolayısıyla Maliye Bakanlığına bu konuda bir öneride bulunarak, bizim ihale birimlerimizin, ilaç alımlarında, piyasa koşullarına uygun bir şekilde alım gerçekleştirilmesi için bu konuda bir esnekliğin getirilmesini talep etmekteyiz. 
