Türk Telekomünikasyon AŞ, şirketin yeni tarifelerle ilgili reklamlarda tüketiciyi yanıltma gibi bir amacı olmadığını, buna karşın Reklam Kurulu'nun konuya ilişkin aldığı karar uyarınca işlem yapıldığını bildirdi.
Türk Telekom'dan yapılan açıklamada, Reklam Kurulu'nca 10 Ağustos'ta alınan tedbir kararının da şu andaki reklamları kapsamadığı ifade edilerek şöyle denildi: "Sanayi Bakanlığı Reklam Kurulu tarafından Türk Telekom'un yeni tarife kampanyasına yönelik görüşleri istenmiş ancak görüşlerimiz alınmadan, kesin bir karar verilinceye kadar reklamlar ile broşürlerin yayınına ilişkin ihtiyati tedbir niteliğinde durdurma kararı alındığı kamuoyuna açıklanmıştır."
