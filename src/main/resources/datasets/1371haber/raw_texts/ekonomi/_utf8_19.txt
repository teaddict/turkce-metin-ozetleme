İngiliz The Financial Times gazetesi, yabancı yatırımcıların Türkiyedeki bankaları satın alma ya da onlara ortak olma arayışlarında, bu bankaların "işlevsiz" kredileri ve yüksek fiyatları nedeniyle geri adım attıkları yorumunda bulundu.


The Financial Times gazetesinde, Türk bankacılık sektörüne ilişkin haberlere ağırlık verilmeye başlandığı dikkat çekti. Gazetede yer alan bir haberde, banka birleşmelerinde "aşk, kur yapma ve evlilik" olmak üzere üç aşama olduğunu ifade edilirken, Türkiyede, üçüncü aşamayla ilgili olarak "taraflar balayı planı yaparken ilişkinin kavgayla sona ermesi" aşamasının da mümkün olduğu yorumu yapıldı.

Garanti Bankası ve Banca Intesa arasında ortaklık girişiminin başarısızlıkla sonuçlanmasının en büyük nedenlerden birinin, Türk bankacılık sistemini etkisi altına almış olan "işlevsiz krediler" olduğu vurgulandı. Bunun, Türk bankacılık sisteminde en ciddi sorun olduğu vurgulanan haberde, AB sürecinde, başarılı bankalardan sadece Koç Bank ile Unicredito arasındaki yüzde 50lik hisse satışına dayanan girişimin başarılı olduğu kaydedildi.

"FİYAT YÜKSEK"

Bir diğer önemli sorunun, Türk bankalarının hisse fiyatlarının yüksekliği olduğu savunulan haberde, fiyatların çoğu zaman yabancı bankaların risk sınırlarının çok üstünde olduğu kaydedildi. Bazı uzmanların, bu yüksek fiyat politikasını "Türkiyenin yabancı yatırımı gerçekte istemediği" yönünde değerlendirdiği de öne sürüldü.

Haberde, Türk bankacılık sisteminin, bu sorunlar nedeniyle yabancı yatırımcılara cazip gelmediği yorumu yer aldı.